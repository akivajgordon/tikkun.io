[
  {
    "text": [
      [
        "וְהַמְּעָרָ֧ה אֲשֶׁר־בּ֛וֹ לְאַבְרָהָ֖ם לַאֲחֻזַּת־קָ֑בֶר מֵאֵ֖ת בְּנֵי־"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "חֵֽת׃",
        " וְאַבְרָהָ֣ם זָקֵ֔ן בָּ֖א בַּיָּמִ֑ים"
      ]
    ],
    "verses": [
      {
        "book": 1,
        "chapter": 24,
        "verse": 1
      }
    ],
    "aliyot": [],
    "isPetucha": false
  },
  {
    "text": [
      [
        "וַֽיהֹוָ֛ה בֵּרַ֥ךְ אֶת־אַבְרָהָ֖ם בַּכֹּֽל׃ וַיֹּ֣אמֶר אַבְרָהָ֗ם אֶל־"
      ]
    ],
    "verses": [
      {
        "book": 1,
        "chapter": 24,
        "verse": 2
      }
    ],
    "aliyot": [],
    "isPetucha": false
  },
  {
    "text": [
      [
        "עַבְדּוֹ֙ זְקַ֣ן בֵּית֔וֹ הַמֹּשֵׁ֖ל בְּכׇל־אֲשֶׁר־ל֑וֹ שִֽׂים־נָ֥א יָדְךָ֖"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "תַּ֥חַת יְרֵכִֽי׃ וְאַשְׁבִּ֣יעֲךָ֔ בַּֽיהֹוָה֙ אֱלֹהֵ֣י הַשָּׁמַ֔יִם וֵֽאלֹהֵ֖י"
      ]
    ],
    "verses": [
      {
        "book": 1,
        "chapter": 24,
        "verse": 3
      }
    ],
    "aliyot": [],
    "isPetucha": false
  },
  {
    "text": [
      [
        "הָאָ֑רֶץ אֲשֶׁ֨ר לֹֽא־תִקַּ֤ח אִשָּׁה֙ לִבְנִ֔י מִבְּנוֹת֙ הַֽכְּנַעֲנִ֔י"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "אֲשֶׁ֥ר אָנֹכִ֖י יוֹשֵׁ֥ב בְּקִרְבּֽוֹ׃ כִּ֧י אֶל־אַרְצִ֛י וְאֶל־מוֹלַדְתִּ֖י"
      ]
    ],
    "verses": [
      {
        "book": 1,
        "chapter": 24,
        "verse": 4
      }
    ],
    "aliyot": [],
    "isPetucha": false
  },
  {
    "text": [
      [
        "תֵּלֵ֑ךְ וְלָקַחְתָּ֥ אִשָּׁ֖ה לִבְנִ֥י לְיִצְחָֽק׃ וַיֹּ֤אמֶר אֵלָיו֙ הָעֶ֔בֶד"
      ]
    ],
    "verses": [
      {
        "book": 1,
        "chapter": 24,
        "verse": 5
      }
    ],
    "aliyot": [],
    "isPetucha": false
  },
  {
    "text": [
      [
        "אוּלַי֙ לֹא־תֹאבֶ֣ה הָֽאִשָּׁ֔ה לָלֶ֥כֶת אַחֲרַ֖י אֶל־הָאָ֣רֶץ"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "הַזֹּ֑את הֶֽהָשֵׁ֤ב אָשִׁיב֙ אֶת־בִּנְךָ֔ אֶל־הָאָ֖רֶץ אֲשֶׁר־יָצָ֥אתָ"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "מִשָּֽׁם׃ וַיֹּ֥אמֶר אֵלָ֖יו אַבְרָהָ֑ם הִשָּׁ֣מֶר לְךָ֔ פֶּן־תָּשִׁ֥יב"
      ]
    ],
    "verses": [
      {
        "book": 1,
        "chapter": 24,
        "verse": 6
      }
    ],
    "aliyot": [],
    "isPetucha": false
  },
  {
    "text": [
      [
        "אֶת־בְּנִ֖י שָֽׁמָּה׃ יְהֹוָ֣ה ׀ אֱלֹהֵ֣י הַשָּׁמַ֗יִם אֲשֶׁ֨ר לְקָחַ֜נִי"
      ]
    ],
    "verses": [
      {
        "book": 1,
        "chapter": 24,
        "verse": 7
      }
    ],
    "aliyot": [],
    "isPetucha": false
  },
  {
    "text": [
      [
        "מִבֵּ֣ית אָבִי֮ וּמֵאֶ֣רֶץ מֽוֹלַדְתִּי֒ וַאֲשֶׁ֨ר דִּבֶּר־לִ֜י וַאֲשֶׁ֤ר"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "נִֽשְׁבַּֽע־לִי֙ לֵאמֹ֔ר לְזַ֨רְעֲךָ֔ אֶתֵּ֖ן אֶת־הָאָ֣רֶץ הַזֹּ֑את ה֗וּא"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "יִשְׁלַ֤ח מַלְאָכוֹ֙ לְפָנֶ֔יךָ וְלָקַחְתָּ֥ אִשָּׁ֛ה לִבְנִ֖י מִשָּֽׁם׃ וְאִם־"
      ]
    ],
    "verses": [
      {
        "book": 1,
        "chapter": 24,
        "verse": 8
      }
    ],
    "aliyot": [],
    "isPetucha": false
  },
  {
    "text": [
      [
        "לֹ֨א תֹאבֶ֤ה הָֽאִשָּׁה֙ לָלֶ֣כֶת אַחֲרֶ֔יךָ וְנִקִּ֕יתָ מִשְּׁבֻעָתִ֖י"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "זֹ֑את רַ֣ק אֶת־בְּנִ֔י לֹ֥א תָשֵׁ֖ב שָֽׁמָּה׃ וַיָּ֤שֶׂם הָעֶ֙בֶד֙ אֶת־"
      ]
    ],
    "verses": [
      {
        "book": 1,
        "chapter": 24,
        "verse": 9
      }
    ],
    "aliyot": [],
    "isPetucha": false
  },
  {
    "text": [
      [
        "יָד֔וֹ תַּ֛חַת יֶ֥רֶךְ אַבְרָהָ֖ם אֲדֹנָ֑יו וַיִּשָּׁ֣בַֽע ל֔וֹ עַל־הַדָּבָ֖ר"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "הַזֶּֽה׃ וַיִּקַּ֣ח הָ֠עֶ֠בֶד עֲשָׂרָ֨ה גְמַלִּ֜ים מִגְּמַלֵּ֤י אֲדֹנָיו֙ וַיֵּ֔לֶךְ"
      ]
    ],
    "verses": [
      {
        "book": 1,
        "chapter": 24,
        "verse": 10
      }
    ],
    "aliyot": [
      {
        "standard": 3
      }
    ],
    "isPetucha": false
  },
  {
    "text": [
      [
        "וְכׇל־ט֥וּב אֲדֹנָ֖יו בְּיָד֑וֹ וַיָּ֗קׇם וַיֵּ֛לֶךְ אֶל־אֲרַ֥ם נַֽהֲרַ֖יִם"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "אֶל־עִ֥יר נָחֽוֹר׃ וַיַּבְרֵ֧ךְ הַגְּמַלִּ֛ים מִח֥וּץ לָעִ֖יר אֶל־בְּאֵ֣ר"
      ]
    ],
    "verses": [
      {
        "book": 1,
        "chapter": 24,
        "verse": 11
      }
    ],
    "aliyot": [],
    "isPetucha": false
  },
  {
    "text": [
      [
        "הַמָּ֑יִם לְעֵ֣ת עֶ֔רֶב לְעֵ֖ת צֵ֥את הַשֹּׁאֲבֹֽת׃ וַיֹּאמַ֓ר ׀ יְהֹוָ֗ה"
      ]
    ],
    "verses": [
      {
        "book": 1,
        "chapter": 24,
        "verse": 12
      }
    ],
    "aliyot": [],
    "isPetucha": false
  },
  {
    "text": [
      [
        "אֱלֹהֵי֙ אֲדֹנִ֣י אַבְרָהָ֔ם הַקְרֵה־נָ֥א לְפָנַ֖י הַיּ֑וֹם וַעֲשֵׂה־"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "חֶ֕סֶד עִ֖ם אֲדֹנִ֥י אַבְרָהָֽם׃ הִנֵּ֛ה אָנֹכִ֥י נִצָּ֖ב עַל־עֵ֣ין הַמָּ֑יִם"
      ]
    ],
    "verses": [
      {
        "book": 1,
        "chapter": 24,
        "verse": 13
      }
    ],
    "aliyot": [],
    "isPetucha": false
  },
  {
    "text": [
      [
        "וּבְנוֹת֙ אַנְשֵׁ֣י הָעִ֔יר יֹצְאֹ֖ת לִשְׁאֹ֥ב מָֽיִם׃ וְהָיָ֣ה הַֽנַּעֲרָ֗"
      ]
    ],
    "verses": [
      {
        "book": 1,
        "chapter": 24,
        "verse": 14
      }
    ],
    "aliyot": [],
    "isPetucha": false
  },
  {
    "text": [
      [
        "אֲשֶׁ֨ר אֹמַ֤ר אֵלֶ֙יהָ֙ הַטִּי־נָ֤א כַדֵּךְ֙ וְאֶשְׁתֶּ֔ה וְאָמְרָ֣ה"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "שְׁתֵ֔ה וְגַם־גְּמַלֶּ֖יךָ אַשְׁקֶ֑ה אֹתָ֤הּ הֹכַ֙חְתָּ֙ לְעַבְדְּךָ֣"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "לְיִצְחָ֔ק וּבָ֣הּ אֵדַ֔ע כִּי־עָשִׂ֥יתָ חֶ֖סֶד עִם־אֲדֹנִֽי׃ וַֽיְהִי־"
      ]
    ],
    "verses": [
      {
        "book": 1,
        "chapter": 24,
        "verse": 15
      }
    ],
    "aliyot": [],
    "isPetucha": false
  },
  {
    "text": [
      [
        "ה֗וּא טֶ֘רֶם֮ כִּלָּ֣ה לְדַבֵּר֒ וְהִנֵּ֧ה רִבְקָ֣ה יֹצֵ֗את אֲשֶׁ֤ר"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "יֻלְּדָה֙ לִבְתוּאֵ֣ל בֶּן־מִלְכָּ֔ה אֵ֥שֶׁת נָח֖וֹר אֲחִ֣י אַבְרָהָ֑ם"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "וְכַדָּ֖הּ עַל־שִׁכְמָֽהּ׃ וְהַֽנַּעֲרָ֗ טֹבַ֤ת מַרְאֶה֙ מְאֹ֔ד בְּתוּלָ֕ה"
      ]
    ],
    "verses": [
      {
        "book": 1,
        "chapter": 24,
        "verse": 16
      }
    ],
    "aliyot": [],
    "isPetucha": false
  },
  {
    "text": [
      [
        "וְאִ֖ישׁ לֹ֣א יְדָעָ֑הּ וַתֵּ֣רֶד הָעַ֔יְנָה וַתְּמַלֵּ֥א כַדָּ֖הּ וַתָּֽעַל׃"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "וַיָּ֥רׇץ הָעֶ֖בֶד לִקְרָאתָ֑הּ וַיֹּ֕אמֶר הַגְמִיאִ֥ינִי נָ֛א מְעַט־מַ֖יִם"
      ]
    ],
    "verses": [
      {
        "book": 1,
        "chapter": 24,
        "verse": 17
      }
    ],
    "aliyot": [],
    "isPetucha": false
  },
  {
    "text": [
      [
        "מִכַּדֵּֽךְ׃ וַתֹּ֖אמֶר שְׁתֵ֣ה אֲדֹנִ֑י וַתְּמַהֵ֗ר וַתֹּ֧רֶד כַּדָּ֛הּ עַל־"
      ]
    ],
    "verses": [
      {
        "book": 1,
        "chapter": 24,
        "verse": 18
      }
    ],
    "aliyot": [],
    "isPetucha": false
  },
  {
    "text": [
      [
        "יָדָ֖הּ וַתַּשְׁקֵֽהוּ׃ וַתְּכַ֖ל לְהַשְׁקֹת֑וֹ וַתֹּ֗אמֶר גַּ֤ם לִגְמַלֶּ֙יךָ֙"
      ]
    ],
    "verses": [
      {
        "book": 1,
        "chapter": 24,
        "verse": 19
      }
    ],
    "aliyot": [],
    "isPetucha": false
  },
  {
    "text": [
      [
        "אֶשְׁאָ֔ב עַ֥ד אִם־כִּלּ֖וּ לִשְׁתֹּֽת׃ וַתְּמַהֵ֗ר וַתְּעַ֤ר כַּדָּהּ֙ אֶל־"
      ]
    ],
    "verses": [
      {
        "book": 1,
        "chapter": 24,
        "verse": 20
      }
    ],
    "aliyot": [],
    "isPetucha": false
  },
  {
    "text": [
      [
        "הַשֹּׁ֔קֶת וַתָּ֥רׇץ ע֛וֹד אֶֽל־הַבְּאֵ֖ר לִשְׁאֹ֑ב וַתִּשְׁאַ֖ב לְכׇל־"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "גְּמַלָּֽיו׃ וְהָאִ֥ישׁ מִשְׁתָּאֵ֖ה לָ֑הּ מַחֲרִ֕ישׁ לָדַ֗עַת הַֽהִצְלִ֧יחַ"
      ]
    ],
    "verses": [
      {
        "book": 1,
        "chapter": 24,
        "verse": 21
      }
    ],
    "aliyot": [],
    "isPetucha": false
  },
  {
    "text": [
      [
        "יְהֹוָ֛ה דַּרְכּ֖וֹ אִם־לֹֽא׃ וַיְהִ֗י כַּאֲשֶׁ֨ר כִּלּ֤וּ הַגְּמַלִּים֙"
      ]
    ],
    "verses": [
      {
        "book": 1,
        "chapter": 24,
        "verse": 22
      }
    ],
    "aliyot": [],
    "isPetucha": false
  },
  {
    "text": [
      [
        "לִשְׁתּ֔וֹת וַיִּקַּ֤ח הָאִישׁ֙ נֶ֣זֶם זָהָ֔ב בֶּ֖קַע מִשְׁקָל֑וֹ וּשְׁנֵ֤י"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "צְמִידִים֙ עַל־יָדֶ֔יהָ עֲשָׂרָ֥ה זָהָ֖ב מִשְׁקָלָֽם׃ וַיֹּ֙אמֶר֙ בַּת־"
      ]
    ],
    "verses": [
      {
        "book": 1,
        "chapter": 24,
        "verse": 23
      }
    ],
    "aliyot": [],
    "isPetucha": false
  },
  {
    "text": [
      [
        "מִ֣י אַ֔תְּ הַגִּ֥ידִי נָ֖א לִ֑י הֲיֵ֧שׁ בֵּית־אָבִ֛יךְ מָק֥וֹם לָ֖נוּ לָלִֽין׃"
      ]
    ],
    "verses": [],
    "aliyot": [],
    "isPetucha": false
  }
]